{
    "title": "blauboad-2-40",
    "gender": "m",
    "author": "H. C. Artmann",
    "author_birth": "1921",
    "poem": {
        "line.1": {
            "text": "heit kumst ma ned aus"
        },
        "line.2": {
            "text": "heit muas a de griang"
        },
        "line.3": {
            "text": "heit lok a de au wia r a fogal"
        },
        "line.4": {
            "text": "zu mia hinauf iwa sexaneinzk schdiang"
        },
        "line.5": {
            "text": "in zima kawinet und kuchl.."
        },
        "line.6": {
            "text": "heit brenan ma keazzaln"
        },
        "line.7": {
            "text": "in bumpadn bluad"
        },
        "line.8": {
            "text": "heit woa r e scho zwaamoe"
        },
        "line.9": {
            "text": "bein scheanschleiffa duat"
        },
        "line.10": {
            "text": "dea hod ma de messa frisch gschliffm.."
        },
        "line.11": {
            "text": "heit schboa r e kan aufwaund"
        },
        "line.12": {
            "text": "heit wiad opariad"
        },
        "line.13": {
            "text": "und nochhea kumst owe zun donaukanäu"
        },
        "line.14": {
            "text": "fon wo de des wossa noch oewan entfiad"
        },
        "line.15": {
            "text": "und ii  wosch me en finztara unschuid.."
        },
        "line.16": {
            "text": "muang wean s as daun lesn"
        },
        "line.17": {
            "text": "und duach s radio hean:"
        },
        "line.18": {
            "text": "schon wida ein madl ferschwuntn in wean!"
        },
        "line.19": {
            "text": "und ii  da blauboad fom brodaschdean"
        },
        "line.20": {
            "text": "sizz solid in kafee bei an gschdregtn.."
        },
        "line.21": {
            "text": "doch heite bleibt heit"
        },
        "line.22": {
            "text": "und do gibt s kan bardaun:"
        },
        "line.23": {
            "text": "a keazzn a frau und a messa!"
        },
        "line.24": {
            "text": "en so ana xööschoft do is ma net z draun"
        },
        "line.25": {
            "text": "do reit me a koischwoazza kefa...!"
        }
    }
}